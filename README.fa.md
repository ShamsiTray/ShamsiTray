<div dir="ltr" align=center>
    
[**English**](README.md)
</div>

<div align="center" >
	<a href="https://github.com/ShamsiTray/ShamsiTray">
  <img src="assets/icons/Logo.png" width="128px" height="128px"/>
</a>
</div>

<h1 align="center">
	ShamsiTray
</h1>

<div align="center">
برنامه ShamsiTray یک تقویم شمسی (جلالی) کوچک برای سیستم عامل ویندوز است که روز جاری را به صورت یک آیکون در نوار سیستم (System Tray) نمایش می‌دهد. این برنامه یک پنجره تقویم کوچک و کاربردی، ابزار تبدیل تاریخ، نمایش تعطیلات، و امکان افزودن رویداد توسط کاربر به تاریخ‌ها را ارائه می‌دهد.

###

<a href="https://github.com/ShamsiTray/ShamsiTray/releases/download/v1.2/ShamsiTraySetup-1.2.exe">
  <img src="https://github.com/user-attachments/assets/9acc168e-d8b8-4243-a61d-e7f68bf0a5d9" width="130" />
</a>
<br>
<a href="https://github.com/ShamsiTray/ShamsiTray/releases/tag/v1.2">
  <img src="https://img.shields.io/github/downloads/ShamsiTray/ShamsiTray/total?style=flat&logo=github&label=Total%20Downloads&labelColor=27303D&color=0D1117" width="120" />
</a>
</div>

## تصاویر
<div align="right">
<img src="https://github.com/user-attachments/assets/f7a33070-9abc-4ff7-88c8-b08f57b78770" width="500" />
<img src="https://github.com/user-attachments/assets/16873e50-b1f1-4cae-8ccb-2407847159a8" width="320" />
</div>

## قابلیت‌ها

* نمایش ایکون روز جاری شمسی (جلالی) در System Tray.
* دسترسی سریع به یک پنجره تقویم کوچک.
* نمایش اطلاعات کامل در Tooltip آیکون برنامه، شامل روز هفته، ماه و سال، تعطیلات و رویدادهای کاربر.
* دارای ابزار تبدیل تاریخ شمسی (جلالی) به میلادی و برعکس.
* امکان افزودن رویداد؛ شامل گزینه رویدادهای تکرارشونده سالانه، حذف خودکار رویداد پس از گذشت تاریخ، و امکان ویرایش یا حذف رویدادها.
* قابلیت «برو به تاریخ».
* تغییر رنگ تاریخ روی آیکون نوار سیستم به قرمز در روزهای تعطیل و جمعه‌ها.
* نمایش جزئیات رویداد یا تعطیلی با نگه داشتن ماوس روی تاریخ‌های مشخص شده در تقویم (قرمز برای تعطیلات، سبز/آبی برای رویدادها).
* استفاده از فایل محلی holidays.json برای داده‌های تعطیلات (درحال حاضر شامل سال‌های 1400 تا 1411). کاربران می‌توانند این فایل را آزادانه ویرایش یا تعطیلات جدید اضافه کنند.
* دارای دکمه «امروز» برای بازگشت سریع به تاریخ جاری در پنجره تقویم.
* با کلیک روی هر تاریخ در تقویم، تاریخ میلادی آن هم نمایش داده می‌شود و حالت نمایش را می‌توان بین حالت عددی (مثلاً 12/24/2025) و حالت طولانی (مثلاً Dec 24, 2025) تغییر داد.
* قابلیت اجرای برنامه هنگام شروع ویندوز.
* دارای دو تم روشن و تیره (هرچند استفاده از تم روشن پیشنهاد نمیشود چون این برنامه از اول برای حالت تاریک طراحی شده بود).

## راهنمای استفاده

* با یک کلیک روی آیکون نوار سیستم، پنجره تقویم باز می‌شود.
* کلیک راست روی آیکون نوار سیستم گزینه‌های سریع را نمایش می‌دهد: تبدیل تاریخ، تغییر تم، راه اندازی همراه با ویندوز، و خروج.
* نگه داشتن ماوس روی آیکون جزئیات کامل روز را نشان می‌دهد.
* با راست‌کلیک روی تاریخ‌ها در تقویم، می‌توانید رویداد اضافه، ویرایش یا حذف کنید.
* با راست‌کلیک روی سال در بالای تقویم، می‌توانید از قابلیت «برو به تاریخ» استفاده کنید.

## مشکلات شناخته‌شده

* منوی انتخاب ماه در پنجره **برو به تاریخ** ممکن است در ویندوز ۱۰ رفتار نادرستی داشته باشد (در ویندوز ۱۱ به‌درستی کار می‌کند).
  راه‌حل‌های موقتی:
  * کلیک روی لبه سمت چپ منوی کشویی (گاهی مشکل را رفع می‌کند)
  * استفاده از چرخ اسکرول ماوس برای جابه‌جایی بین ماه‌ها
* در ابزار تبدیل تاریخ، در برخی موارد منوی روز به دو بار کلیک نیاز دارد: اگر قبل از انتخاب روز، ماه را تغییر دهید، ممکن است لازم باشد یک بار منوی روز را باز کنید تا به حالت عادی برگردد. پس از یک بار باز کردن، منو طبیعی عمل می‌کند. به احتمال زیاد این مشکل مربوط به بازسازی تعداد روزها هنگام تغییر ماه است.
* آیکون‌های مربوط به تاریخ‌های 23 و 25 کمی از محدوده خود بیرون می‌زنند، اما چندان قابل توجه نیست.

## یادداشت

ایده اولیه این برنامه از نرم‌افزار [LeoMoon JalaliTray](https://leomoon.com/downloads/desktop-apps/leomoon-jalalitray/) گرفته شد، اما قابلیت‌های اون برام کافی نبود؛ بنابراین مدام امکانات بیشتری اضافه کردم تا در نهایت **ShamsiTray** ساخته شد. رابط کاربری پنجره تقویم هم از [Widgetify](https://widgetify.ir/) الهام گرفته شده است.

به نظر من این برنامه تقریباً کامل است، چون تمام امکاناتی که نیاز داشتم را دارد. بنابراین برنامه‌ای برای افزودن قابلیت‌های جدید یا آپدیت‌های بیشتر ندارم. تنها چیزی که *شاید* اضافه کنم (تأکید بر «شاید») یک حالت جایگزین مبتنی بر API برای نمایش علت تعطیلات است ولی خیلی روش حساب نکنید.

همچنین تقریباً تمام این برنامه با استفاده از هوش های مصنوعی مختلف نوشته شده.

## مجوز

این پروژه تحت مجوز [MIT](LICENSE) منتشر شده است.
